439..

habemus in fabulae XXVIII versu IV, qui a codicibus ita
exhibetur: '
rusticus obliqua succidens cornua falce
credidit insanum defremuisse pecus.

Defremendi vocabulum praeter huno Aviani locum in Sidonii
epistulis primum invenitur, qui scriptor compluries voce illa
usus est, velut ep. l, 5: nondum cuncta thalamorum pompa
defremuit; ep. 9, 9: ,donec gentium concitatarum procella
defremeret3 ep. 4, 12: sensim ira defremuit. Sunt tamen,
velut Henricus Keil, qui iam Plinio epistularum auctori hoc
vocabulum tribuant3 nam ep. 9, 13, 4: ‘ego et modestius et
constantius arbitratus immanissimum reum non communi
temporum invidia, sed proprio crimine urgere, cum iam sa·
tis primus ille impetus defremuisset (f) et languidior in dies
ira ad iustitiam rediisset ..... mitto ad Anteiam, rogo ut
veniet et qu.sqq.' codicis Medicei auctoritate, qui omnium
optimus habetur, ‘defremuisset' comprobatur, cum ceteri co-
dices atque editiones veteres uno consensu ‘defervescendi'
’ verbum defendant neque ullus ab hoo vocabulo recedat, nisi
quod inter formas ‘deservisset’ et ‘deferbuisset‘ ambigunt.
Verum licet optimus sit omnium liber Mediceus‚ ne is qui-
dem vitiis iisque gravissimis vacuus est, nt non tantam fidem
ei tribuerim, cuius si rationibus ex ipsa verborum vi atque
natura petitis scriptura redarguatur, ceteris neglectis unius
auctoritatem sequar. Atqui huno in modum hio locus com-
paratus est3 nam reputantibus apud nullum scriptorem sae-
culo quinto superiorem nisi hoc Plinii Ioco codice Mediceo
exhibitam hanc vocem inveniri, tum minus in sententiarum ⁴
nexum convenire, oum de impetu dicatur et verba proxima
haec sint: ‘et languidior in dies ira ad iustitiam rediisset',
‘defremere’ quam defervescere, denique codicum ceterorum et
editionum veterum omnium consensu lectionem ‘deservisset’
confirmari, vix dubium nobis erit quin ‘detersisset‘ in Plinii
verborum contextum recipiamus.

 

